TIMPI DE PREPARARE
 Timp de preparare: 180 min
 Gata in: 3 ore, 0 min
INGREDIENTE
 2 kg varză acră
 450 g carne tocat de porc şi de vită
 50 g orez
 200 g ceapă
 ulei pentru prăjit
 100 g costiţă afumată
 2-3 linguri bulion
 2 foi dafin
 sare
 piper
MOD DE PREPARARE
Facem împreună, pas cu pas, sărmăluțe delicioase după cea mai simplă rețetă de la bunica.

1. Se curăţă varza de frunzele exterioare şi de cotoare şi se aleg foile în care se va împacheta carnea.

2. Se curăţă ceapa şi se spală, după care se taie mărunt. Se pune într-o cratiţă la călit cu ulei şi puţină apă şi se lasă până devine aurie.

3. Se amestecă într-un castron ceapa prăjită şi răcită, cu carnea, piperul, sarea şi orezul, care a fost şi el opărit şi răcit.

4. Se ia compoziţie de mărimea unei nuci şi se pune pe o frunză de varză, care se rulează cu marginile în interior.

5. Frunzele de varză mai mici se opresc şi se toacă solzişori pentru a forma un strat pentru sarmale.

6. Într-o cratiţă înaltă, peste varza tocată se pun sarmalele şi costiţa, iar deasupra un alt strat de varză tocată. Peste ele se toarnă bulionul înmuiat în apă, se pun frunzele de dafin şi câteva boabe de piper. Se lasă la fiert, la foc mic, timp de 2 ore. Din când în când, se mai completează cu apă, să nu se lipească